---
title: "Info"
bg: white
color: black
style: center
---

### Info
{: .text-purple}

Deze meldingswebsite voor geurhinder in Antwerpen werd opgericht naar aanleiding van verschillende meldingen van een indringende industriële/chemische geur op (sociale) media in Februari en de nacht van Zondag 18 op Maandag 19 April, en heeft als doel een 'collectief geheugen' te zijn om deze problematiek beter in kaart te brengen. Vermoedelijk komt deze van het havengebied (zie [het artikel in de Gazet van Antwerpen van 20 April](https://www.gva.be/cnt/dmf20210419_97445572)). 

Via het menu **Melding** kan je een persoonlijke waarneming, een waarneming van een kennis of een waarneming die je op sociale media bent tegengekomen ingeven. Dit kan voor hinder ondervonden in het verleden (bijvoorbeeld de nacht van 18 op 19 April), maar ook voor toekomstige waarnemingen.

Deze dynamische database en website (plaats, tijd) werd doorgegeven aan de Vlaamse Milieuinspectie & milieudienst van de Stad Antwerpen, om hen te helpen een beter zicht te krijgen op de plaats, tijdstip en oorsprong van de geurhinder.

Via het menu **Kaart** kan je alle actuele inzendingen bekijken en deze filteren op datum van waarneming. Op termijn is het de bedoeling van hier ook historische wind-data aan toe te voegen. Alle hulp/ideeën hiervoor zijn welkom via [GitHub](https://github.com/geurhinder-antwerpen/geurhinder-antwerpen.github.io/)! 

! *Als de kaart niet zichtbaar is, probeer dan een andere browser. Dit komt soms voor bij Firefox / browsers zonder MapBoxGL.*
